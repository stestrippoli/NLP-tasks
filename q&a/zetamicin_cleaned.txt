Foglio illustrativo: informazioni per l’utilizzatore ZETAMICIN 15 mg/1,5 ml soluzione iniettabile ZETAMICIN 50 mg/ml soluzione iniettabile ZETAMICIN 100 mg/ml soluzione iniettabile ZETAMICIN 150 mg/1,5 ml soluzione iniettabile ZETAMICIN 200 mg/2 ml soluzione iniettabile ZETAMICIN 300 mg/3 ml soluzione iniettabile Netilmicina solfato Legga  attentamente  questo  foglio  prima  di  prendere  questo medicinale perché contiene importanti informazioni per lei. -Conservi questo foglio. Potrebbe aver bisogno di leggerlo di nuovo. -Se ha qualsiasi dubbio, si rivolga al medico o al farmacista. -Questo medicinale è stato prescritto soltanto per lei. Non lo dia ad altre persone, anche se i sintomi della malattia sono uguali ai suoi, perché potrebbe essere pericoloso. -Se  si  manifesta  un  qualsiasi  effetto  indesiderato,  compresi  quelli  non elencati  in  questo  foglio, si  rivolga al  medico  o al  farmacista. Vedere paragrafo 4. Contenuto di questo foglio: 1.Cos’è ZETAMICIN e a cosa serve 2.Cosa deve sapere prima di prendere ZETAMICIN 3.Come prendere ZETAMICIN 4.Possibili effetti indesiderati 5.Come conservare ZETAMICIN 6.Contenuto della confezione e altre informazioni 1.Cos’è ZETAMICIN e a cosa serve ZETAMICIN contiene il principio attivo netilmicina solfato ed è un antibatterico che  viene  somministrato  attraverso  vie  che  permettono  al  farmaco  di raggiungere  tutto  l'organismo  (uso  sistemico)  appartenente  alla  classe  dei medicinali detti aminoglicosidi utilizzati per il trattamento di alcune infezioni provocate da batteri. ZETAMICIN è indicato negli adulti, nei bambini e nei neonati, anche prematuri, per il trattamento di: -Infezioni a livello della membrana che avvolge i polmoni (pleura) e  dei polmoni  stessi  (infezioni  pleuro-polmonari),  infezioni  che  colpiscono  i bronchi (bronchiti), i bronchi e i polmoni (broncopolmoniti) e la pleura (pleuriti),  e  accumulo  di  liquido  ricco  di  pus  in  una  cavità  del  corpo (empiemi). -Infezioni del rene e delle vie genito-urinarie: infezioni della vescica urinaria (cistiti),  infezioni  a  livello  della  cavità  nella  quale  si  raccoglie  l’urina formata dal rene, chiamata pelvi renale o anche bacinetto renale (pieliti), infezioni delle vie urinarie superiori (cistopieliti e pielonefriti), formazione di calcoli a livello renale accompagnati da un’infezione (calcolosi in fette), infezioni del condotto che porta l'urina fuori dalla vescica, chiamato uretra (uretriti), infezione a livello della prostata (prostatiti), infezioni a livello delle vescicole seminali (vescicoliti). -Infezioni  chirurgiche:  infezioni  che  insorgono  nella  zona  operata  nel periodo  compreso  tra  l’ospedalizzazione  e  la  fase  immediatamente successiva all’intervento (infezioni peri-operatorie), infiammazioni a livello della cavità peritoneale (peri toniti), accumulo di pus in una cavità chiusa originato  dall’infiammazione  (ascessi),  evoluzioni  dell’ascesso  che consistono nello svuotamento e fuoriuscita del pus nei tessuti circostanti (flemmoni),  infezioni e  infiammazioni che  riguardano  sia  l’osso  che  la relativa cavità midollare (osteomieliti), infezioni post-traumatiche, infezioni a carico delle ossa o dei tessuti molli, ferite e ustioni infette. -Infezioni  ostetrico-ginecologiche:  infiammazioni  dell’utero  (metriti), malattie  infiammatorie  infettive  a  livello  della  regione  del  bacino  che circonda l’utero (parametriti), infiammazioni delle tube uterine (salpingiti), infiammazioni di ovaie e tube uterine (salpingo-ovariti), infiammazioni del peritoneo  pelvico  (pelvi-peritoniti),  aborto  spontaneo  causato  da un’infezione  nell’utero  (aborto  settico),  processi  infiammatori  che colpiscono la ghiandola mammaria (mastiti). -Condizioni  caratterizzate  dalla   presenza  di  batteri  in  aree  e  tessuti dell’organismo  normalmente  prive  di  germi  (stati  settici):  presenza transitoria  di  batteri  nel  flusso  sanguigno  (batteriemie),  risposta dell’organismo ad uno stato infettivo dovuto alla presenza di germi nel sangue  (setticemie),  setticemie  aggravate  con  conseguente  comparsa generalizzata di ascessi (settico-piemie).  -Infezioni a livello dello stomaco e dell’intestino (infezioni gastro-enteriche) e  infezioni  delle  vie  biliari  sostenute  da  germi  che  vengono  uccisi dall’azione della netilmicina (sensibili a netilmicina) ZETAMICIN è risultato efficace anche nel trattamento di infezioni dovute a microrganismi che non sono sensibili (resistenti) ad altri farmaci analoghi alla netilmicina  (altri  farmaci  aminoglicosidici)  e  quindi  è  raccomandato  nella terapia d'attacco delle infezioni da batteri di tipo Gram- quali infiammazione dell’orecchio  esterno  (otite  esterna), infezioni dello strato superficiale  della pelle  (follicoliti)  causate  da  Pseudomonas  aeruginosa,  infiammazioni  della vescica  (cistiti)  causate  da  enterobatteri  come  Escherichia  coli,  Proteous, Enterobacter, siano esse sospette o accertate; la de cisione di continuare la terapia  con  ZETAMICIN  dovrà  basarsi  su  test  effettuati  per  verificare  la sensibilità del microrganismo all’antibiotico (antibiogramma) e sulla risposta clinica del paziente, oltre che sulla tollerabilità del farmaco. Nelle infezioni che mettono in pericolo la vita del paziente ZETAMICIN può essere  somministrato  in  associazione  ad  un  antibiotico  di  tipo  un  beta- lattamico, ancora prima di conoscere i dati di sensibilità in vitro. Se si sospetta che l’infezione sia determinata anche da microrganismi che non hanno bisogno di ossigeno per crescere e moltiplicarsi (anaerobi), è necessario instaurare una adeguata terapia di associazione con antibatterici attivi anche nei confronti di questi microrganismi.    Si rivolga al medico se non si sente meglio o se si sente peggio dopo e/o durante la terapia .  2.Cosa deve sapere prima di prendere ZETAMICIN  Non prenda ZETAMICIN -Se è allergico al principio attivo, ad altri aminoglicosidi o ad uno qualsiasi degli altri componenti di questo medicinale (elencati al paragrafo 6). -Se ha avuto, in passato, episodi di allergia o di gravi reazioni tossiche a farmaci appartenenti allo stesso gruppo della netilmicina (aminoglicosidi). ZETAMICIN soluzioni iniettabili da 100 mg/ml, 150 mg/1,5 ml, 200 mg/2 ml e 300 mg/3 ml non vanno somministrate ai bambini al di sotto dei due anni data la presenza di alcool benzilico (vedere sezione “Bambini e adolescenti”). Avvertenze e precauzioni Si rivolga al medico o al farmacista prima di prendere ZETAMICIN. Durante il trattamento con aminoglicosidi il medico dovrà valutare gli eventuali potenziali effetti tossici della terapia, in particolare nei bambini e negli anziani, che sono i soggetti più a rischio. A  seguito  della  somministrazione  della  netilmicina,  è  stata  riscontrata  una tossicità a livello dei reni (nefrotossicità) di grado lieve. Tuttavia, come per altri aminoglicosidi,  la  funzionalità  renale  deve  essere  attentamente  monitorata durante la terapia. Il rischio di incorrere in effetti indesiderati nefrotossici può insorgere soprattutto se ha una funzionalità renale ridotta, se viene trattato con dosi più elevate e per periodi di tempo più prolungati rispetto a quelli raccomandati (più di 7-10 giorni) e se è un paziente anziano o pediatrico.  La  valutazione  della funzionalità  renale e degli elettroliti  sierici  (attraverso esami del sangue): -È  consigliata  all’inizio  del  trattamento  e  periodicamente  in  caso  di trattamento con ZETAMICIN per periodi prolungati (più di 7-10 giorni) o che potrebbero richiedere dosi più alte di quelle raccomandate in base a età, peso o presunta funzionalità renale. -È  obbligatoria  periodicamente  negli  adulti  e  nei  bambini  che  vengono trattati con ZETAMICIN per più di 7-10 giorni per il trattamento di gravi infezioni  o  che  potrebbero  essere  trattati  con  dosi  più  alte  di  quelle raccomandate in rapporto all’età, il peso o la presunta funzionalità renale. Prenda con cautela ZETAMICIN : -Se in passato ha subito un danno renale o se ha una funzionalità renale normale ma deve essere trattato con dosi più alte e/o per periodi di tempo più prolungati (più di 7-10 giorni)  rispetto a quelli raccomandati. In questi casi  possono  verificarsi  perdita  dell’udito  e  sintomi  quali  vertigine, mancanza  di  equilibrio,  sensazione  di  testa  leggera  (disfunzione vestibolare) sebbene la tossicità a livello dell’orecchio (ototossicità) con netilmicina sia stata osservata raramente ed in maniera più lieve rispetto agli  altri  aminoglicosidi.  In  questi  casi  è  importante  monitorate  la funzionalità  renale,  se  necessario  valutando  la  concentrazione  di creatinina nel sangue (creatinina sierica). -Se ha disturbi neuromuscolari quali malattie caratterizzate da debolezza muscolare (miastenia grave), parkinsonismo o intossicazione da botulino nei bambini  (botulismo  infantile),  poiché  gli  aminoglicosidi,  in  via  teorica, possono aggravare la debolezza muscolare, dato il loro effetto paralizzante sulla  muscolatura  volontaria  (effetto  curaro-simile  sulle  giunzioni neuromuscolari). -Se ha ustioni estese; in questi casi si può avere una diminuzione delle concentrazioni degli aminoglicosidi nel sangue. Durante la terapia con ZETAMICIN è raccomandato il monitoraggio: -Delle concentrazioni di antibiotico nel sangue, quando possibile. Il medico aggiusterà  il  dosaggio  del  medicinale  per  assicurare  livelli  adeguati  di netilmicina  nel  sangue  ed  evitare  quelli  potenzialmente  tossici  (vedere paragrafo 3 “Come prendere ZETAMICIN”).  Eccessive  concentrazioni  massime  e/o  minime  nel  sangue  possono aumentare il rischio di tossicità renale e a carico del nervo che trasmette al cervello le informazioni sull’equilibrio e l’udito codificate dall’orecchio (ottavo paio di nervi cranici). Nei pazienti con ustioni estese si può avere diminuzione  delle  concentrazioni  degli  aminoglicosidi  nel  sangue.  La determinazione  di  queste  concentrazioni  è  quindi  importante  in questi pazienti per adattare la posologia. -Della funzionalità renale e dell’ottavo paio di nervi cranici soprattutto se ha nota o sospetta riduzione della funzionalità renale, sia all’inizio che durante la terapia. Monitorare tale funzionalità vuol dire verificare la presenza di sintomi, come vertigini, movimenti oscillatori ritmici involontari dei bulbi oculari (nistagmo), acufeni (fischio nelle orecchie), riduzione dell’udito, che possono  indicare  la  presenza  di  un  problema.  In  realtà,  come  con  altri aminoglicosidi,  in  rari  casi,  la  variazione  della  funzionalità  renale  e dell’ottavo paio di nervi cranici, potrebbe cominciare a manifestarsi solo dopo la fine del trattamento. -Delle  urine,  per  evidenziare  diminuzione  del  peso  specifico,  aumento nell’escrezione di proteine e presenza di cellule o filamenti. -Della quantità  di azoto  ureico  nel sangue, che  fornisce  indicazioni sulla funzionalità di reni e fegato , della creatinina nel sangue e della valutazione della funzionalità renale (clearance della creatinina), soprattutto se lei è anziano e può avere una ridotta funzione renale, che può non risultare evidente dalle analisi di routine.  -Dell’udito,  soprattutto  nei  pazienti  ad  alto  rischio,  se  possibile  tramite grafico  che  rappresenta  le  capacità  uditive  di  una  persona  per  ciascun orecchio (audiogramma). -Delle  funzioni  renale,  vestibolare  e  uditiva  se  lei  è  anziano,  se  prende ZETAMICIN ad alte dosi per periodi prolungati e se ha funzionalità renale ridotta. In questi casi è consigliato un controllo frequente. La presenza di ototossicità o nefrotossicità richiede aggiustamenti della dose o l’interruzione del trattamento.   Durante il trattamento lei deve essere e mantenersi ben idratato. Il trattamento con netilmicina può determinare una nuova infezione che si sovrappone a una infezione già in atto (superinfezione)  da germi che non rispondono al trattamento (insensibili): in tali casi occorre rivolgersi al proprio medico che dovrà stabilire se sospendere o meno il trattamento ed istituire una terapia idonea.  In  alcuni  adulti  e  bambini  trattati  con  netilmicina  è  stata osservata  una  malattia  renale  (sindrome  tipo  Fanconi)  con  presenza  di aminoacidi nelle urine (aminoaciduria) e aumento della quantità di acidi nel sangue (acidosi metabolica) (vedere paragrafo 4 “Possibili effetti indesiderati”). Molto raramente, a seguito dell’uso di aminoglicosidi, compresa netilmicina, sono stati riportati casi di grave malattie cutanea indotte da un'allergia ad alcuni  farmaci  (sindrome  di  Steven-Johnson  e  necrolisi  tossica  epidermica) (vedere paragrafo 4 “Possibili effetti indesiderati”). A seguito di applicazione cutanea o irrigazione locale su una ferita o una piaga, l’acqua contenuta nel medicinale può provocare l'assorbimento, da parte della superficie corporea, di quantità significative del farmaco che potrebbero avere un effetto tossico a carico dei nervi o dei reni; occorre pertanto tenere in considerazione il potenziale effetto tossico di antibiotici somministrati in tal modo. Bambini e adolescenti I bambini possono essere particolarmente a rischio, ed è quindi consigliato un attento controllo clinico. All’inizio del trattamento e durante la terapia devono essere periodicamente valutati la funzionalità renale e gli elettroliti nel sangue dei bambini che vengono trattati con ZETAMICIN per più di 7-10 giorni per il trattamento di gravi infezioni o che potrebbero essere trattati con dosi più alte di quelle raccomandate in rapporto all’età, al peso o alla presunta funzionalità renale. ZETAMICIN soluzioni iniettabili da 100 mg/ml, 150 mg/1,5 ml, 200 mg/2 ml e 300 mg/3 ml non vanno somministrate ai bambini al di sotto dei due anni, data la presenza di alcool benzilico (vedere sotto).  Altri medicinali e ZETAMICIN Informi il medico o il farmacista se sta assumendo, ha recentemente assunto o potrebbe assumere qualsiasi altro medicinale. Come per gli altri aminoglicosidi deve evitare la somministrazione di ZETAMICIN con altri farmaci potenzialmente nefrotossici e/o neurotossici , somministrati contemporaneamente  o  sequenzialmente  per  via  sistemica  o  locale.  L’uso concomitante  di  ZETAMICIN  ed  altri  farmaci  potenzialmente  nefrotossici aumenta il rischio di nefrotossicità. Queste sostanze comprendono antibiotici come: aminoglicosidi, vancomicina, polimixina B e colistina; antitumorali come: organoplatini, metotrexato ad alte dosi e ifosfamide; alcuni farmaci antivirali (pentamidina,  foscarnet,  aciclovir,  ganciclovir,  adefovir,  cidofovir,  tenovir); antifungini sistemici come amfotericina B; farmaci che inibiscono la risposta immunitaria  (immunosoppressori)  quali  ciclosporina  o  tacrolimus  e  prodotti utilizzati nella radiologia e per la risonanza magnetica (prodotti di contrasto a base di iodio).  Se l’uso di queste associazioni fosse necessario, la funzionalità renale deve essere  attentamente  monitorata  con  appropriati  esami  di  laboratorio.  Altri fattori che possono aumentare il rischio di nefrotossicità sono la disidratazione e l'età avanzata. Deve evitare di assumere insieme a ZETAMICIN farmaci che aumentano la produzione di urina  (diuretici) quali la furosemide o l'acido etacrinico, poiché questi possono essere di per sé tossici a livello dell'orecchio (ototossici). Inoltre, se somministrati per via endovenosa, i diuretici possono aumentare la tossicità degli aminoglicosidi, alterando la concentrazione dell’antibiotico nel sangue e nei tessuti. Il prodotto non va mescolato nella stessa siringa con altri farmaci (vedere paragrafo 3 “Come prendere ZETAMICIN”). Sebbene negli studi clinici condotti sull’uomo non siano stati riferiti blocco neuromuscolare e paralisi respiratoria, questi fenomeni si sono verificati negli animali  a  cui  è  stata  somministrata  netilmicina  a  dosi  considerevolmente superiori a quelle raccomandate nell’uso clinico. Pertanto, la possibilità che questi fenomeni si verifichino deve essere presa in considerazione, soprattutto in caso di somministrazione contemporanea di aminoglicosidi e farmaci usati durante interventi chirurgici per bloccare i muscoli (bloccanti neuromuscolari), come  succinilcolina,  tubocurarina,  decametonium,  anestetici  o  massicce trasfusioni di sangue contenenti citrato usato per rallentare o interrompere il processo di coagulazione del sangue (come anticoagulante). In questo caso, il blocco può essere rimosso con sali di calcio o neostigmina. E’ stata dimostrata una forma di allergia verso un gruppo di sostanze con struttura  chimica  simile  (allergenicità  crociata)  che  si  scatena  fra aminoglicosidi. La somministrazione contemporanea di un antibiotico aminoglicosidico ed un antibiotico  beta-lattamico  (penicilline  o  cefalosporine)  può  causare  una reciproca  ed  importante  inattivazione.  Anche  quando  un  antibiotico aminoglicosidico  ed  uno  penicillino-simile  vengono  somministrati  attraverso due  vie  differenti,  si  può  verificare  una  riduzione  dei  livelli  plasmatici dell’aminoglicoside, che può avere conseguenze cliniche importanti nei pazienti con grave insufficienza renale. Gravidanza, allattamento e fertilità Se è in corso una gravidanza, se sospetta o sta pianificando una gravidanza, o se sta allattando con latte materno, chieda consiglio al medico o al farmacista prima di prendere questo medicinale. Gravidanza Gli  antibiotici  aminoglicosidici  attraversano  la  placenta  e  possono  causare danni al feto qualora somministrati a donne in gravidanza. Sono stati riportati casi di sordità congenita irreversibile ad entrambe le orecchie in bambini le cui madri  avevano  ricevuto  aminoglicosidi,  fra  cui  netilmicina,  durante  la gravidanza. Se ZETAMICIN viene somministrato durante la gravidanza o si accorge di aver iniziato una gravidanza mentre assume ZETAMICIN, deve essere avvertita del potenziale rischio per il feto. Allattamento Studi condotti in donne che allattavano hanno evidenziato che una piccola quantità di ZETAMICIN è escreta nel latte materno. A causa delle potenziali reazioni  avverse  gravi,  occorre  decidere  se  interrompere  l’allattamento  o sospendere il trattamento. Guida di veicoli e utilizzo di macchinari ZETAMICIN non altera la capacità di guidare veicoli o di usare macchinari. ZETAMICIN contiene solfiti: i solfiti possono raramente causare gravi reazioni di ipersensibilità e broncospasmo.  Zetamicin  contiene  meno  di  1mmol  (23mg)  di  sodio  per  fiala,  cioè essenzialmente ‘senza sodio’. ZETAMICIN 50mg/ml soluzione iniettabile contiene para-idrossibenzoati: Zetamicin 50 mg/ml soluzione iniettabile può causare reazioni allergiche (anche ritardate) ed, eccezionalmente, broncospasmo. ZETAMICIN 100 mg/ml soluzione iniettabile, ZETAMICIN 150 mg/1,5 ml soluzione iniettabile, ZETAMICIN 200 mg/2 ml soluzione iniettabile, ZETAMICIN  300  mg/3  ml  soluzione  iniettabile  contengono  alcool benzilico. ZETAMICIN 100 mg/ml soluzione iniettabile  contiene  10 mg di  alcol benzilico per fiala, equivalente a 10 mg / 1 mL.  ZETAMICIN  150  mg/1,5  ml  soluzione  iniettabile  contiene  15  mg  di  alcol benzilico, equivalente a 15 mg/1,5 mL. ZETAMICIN 200 mg/2 ml soluzione iniettabile contiene 20 mg di alcol benzilico, equivalente a 20 mg/2 mL. ZETAMICIN 300 mg/3 ml soluzione iniettabile contiene 30 mg di alcol benzilico, equivalente a 30 mg/3 mL. Alcol benzilico può causare reazioni allergiche.  Alcool benzilico  è  stato associato al rischio di gravi effetti indesiderati inclusi problemi respiratori (sindrome da respiro agonico) nei bambini piccoli. Non somministri  a  neonati  fino  a  4  settimane  di  età  se  non  diversamente raccomandato dal medico . Non usi per più di una settimana nei bambini piccoli (meno di 3 anni di età) se non diversamente raccomandato dal medico o dal farmacista. Chieda consiglio al medico o al farmacista se è in gravidanza o sta allattando. Questo perchè grandi quantità di alcol benzilico possono accumularsi nel corpo e causare effetti indesiderati (come l'acidosi metabolica). Chieda consiglio al medico o al farmacista se ha una patologia al fegato o ai reni. Questo perché grandi quantità di alcol benzilico possono accumularsi nel corpo e causare effetti indesiderati (come l'acidosi metabolica). 3.Come prendere ZETAMICIN Prenda  questo  medicinale  seguendo  sempre  esattamente  le  istruzioni  del medico o del farmacista. Se ha dubbi consulti il medico o il farmacista. ZETAMICIN può essere somministrato sia per via intramuscolare (nei muscoli) che per via endovenosa (in vena): la posologia è identica. Somministrazione endovenosa e intramuscolare È raccomandata nei pazienti con malattia infettiva dovuta alla persistente   presenza nel sangue di batteri (setticemia) o in stato di shock ed è preferibile nei pazienti con situazione di incapacità del cuore di fornire sangue ricco di ossigeno all'organismo (insufficienza cardiaca congestizia), disordini del sangue (disturbi ematologici), gravi ustioni e masse muscolari ridotte. Negli adulti la dose singola può essere diluita in 50-200 ml delle soluzioni compatibili (vedere oltre). La durata dell'infusione deve essere compresa fra mezz'ora e due ore.  ZETAMICIN può inoltre essere iniettato lentamente in vena, sia direttamente ma anche  attraverso  un  tubo,  noto  anche  come  deflussore,  che  permette  la somministrazione di un dato farmaco al paziente, in un tempo compreso tra 3 e 5 minuti. ZETAMICIN  non  deve  essere  mescolato  nella  stessa  siringa  o  flacone  per fleboclisi con altri farmaci (vedere “Avvertenze e precauzioni”). ZETAMICIN è fisicamente compatibile senza perdita di attività con le seguenti soluzioni parenterali (soluzioni che possono essere introdotte nell’organismo tramite un ago): -Fisiologica;  -Destrosio 5% - 10%;  -Ringer e Ringer lattato; -Isolyte P,M,E con destrosio 5%;  -Travert 10% con Electrolyte n. 2 - n. 3; -Destrano 40 al 10% e destrosio 5%;  -Destrosio 5% in Polysal, -Acqua sterile per iniezioni.  In queste soluzioni ZETAMICIN, a una concentrazione di 0,8 mg/ml, è stabile per 48 ore a temperatura ambiente. Pazienti con funzionalità renale normale   Il dosaggio raccomandato di ZETAMICIN è il seguente: DOSE TOTALE DOSE SINGOLA Adulti4-6 mg/kg/die1,3-2 mg/kg ogni 8 ore oppure 2-3 mg/kg ogni 12 ore oppure 4,5 mg/kg ogni 24 ore Orientativamente per adulti di peso compreso tra 50 e 90 kg si consiglia una dose di 100-150 mg ogni 8 ore oppure 150-200 mg ogni 12 ore oppure 300 mg ogni 24 ore nelle infezioni sistemiche (che interessano più parti del corpo) non gravi.  Generalmente  la  dose  più  bassa  è  indicata  nelle  infezioni  delle  vie urinarie e la più elevata nelle infezioni sistemiche.  In ogni caso il dosaggio deve essere adeguato alla gravità dell'infezione e alle condizioni del paziente. Nelle infezioni non complicate delle vie urinarie può essere sufficiente una posologia di 3 mg/kg/giorno in unica somministrazione giornaliera (ad es. per un paziente adulto 150 o 200 mg al giorno). Nelle  infezioni  che  mettono  in  pericolo  la  vita  del  paziente  si  possono somministrare negli adulti fino a 2,5 mg/kg ogni 8 ore, scendendo a 2 mg/kg appena possibile, di solito entro 48 ore. La durata abituale del trattamento è di 7-14 giorni per tutti i pazienti, benché nelle  infezioni  complicate  possa  rendersi  necessario  un  trattamento  più prolungato. Sebbene terapie prolungate con ZETAMICIN siano ben tollerate, nei pazienti trattati per periodi superiori a quelli raccomandati si consiglia il controllo delle funzioni  renale,  vestibolare  e  uditiva  (vedere   sezione“Avvertenze  e precauzioni”). Durante  la  terapia  con  ZETAMICIN  è  raccomandato  il  monitoraggio  delle concentrazioni di antibiotico nel sangue, quando possibile. Il medico aggiusterà il dosaggio del medicinale  per assicurare livelli adeguati  di netilmicina nel sangue ed evitare quelli potenzialmente tossici. Si raccomanda di aggiustare il dosaggio per evitare livelli nel sangue di netilmicina prolungatamente supe riori a 16 µg/ml (microgrammi/ml) e di non effettuare ulteriori somministrazioni finché i livelli minimi nel sangue non siano compresi in un range da 0.5 a 2 µg/ml  (microgrammi/ml)  alle  dosi  raccomandate.  Concentrazioni  minime superiori a 4 µg/ml (microgrammi/ml) devono essere evitate. Pazienti con funzionalità renale alterata La posologia va adattata a seconda del grado di alterazione della funzionalità renale. Sulla base dei valori di creatinina del sangue, il medico potrà adeguare la posologia nel singolo caso mediante uno delle seguenti modalità: Allungamento  dell'intervallo  fra  le  dosi,  calcolate  come  per  i  pazienti  con funzionalità renale integra.  L’intervallo tra le dosi da prendere sarà calcolato come segue:  Intervallo in ore fra le dosi = quantità di creatinina nel sangue (mg/100 ml)x 8  Ad esempio: ad un paziente di 60 kg con un valore di creatinina nel sangue di 3 mg/100 ml si somministrano 60 mg x 2 =120 mg (2 mg/kg) ogni 24 ore (3x8). Riduzione delle dosi, dopo una dose iniziale calcolata come per un paziente a funzionalità renale integra: Dose ridotta ogni 8 ore =                       Dose iniziale (mg/kg)___________                                           Quantità di creatinina nel sangue (mg/100 ml) Gli schemi di dosaggio sopra riportati servono da guida quando non è possibile ottenere  dati  relativi alle concentrazioni nel sangue  di netilmicina. In caso contrario le sin gole somministrazioni di ZETAMICIN, alle dosi per pazienti con funzionalità renale integra, devono essere effettuate quando i livelli nel sangue sono inferiori o uguali a 3 µg/ml (0,003 mg/ml). Emodialisi (terapia fisica sostitutiva della funzionalità renale) Nei pazienti in dialisi, la quantità di netilmicina che viene eliminata dal sangue varia in funzione di diversi fattori, compreso il metodo di dialisi adottato. Un'emodialisi di 8 ore può ridurre le concentrazioni sieriche di ZETAMICIN del 63%. La dose consigliata alla fine di ciascun trattamento dialitico è per gli adulti 2 mg/kg, per i bambini è 2-2,5 mg/kg. T erapia in associazione ZETAMICIN in associazione ad altri antibiotici deve essere somministrato a dosi piene (ovvero non è necessaria una riduzione della dose del farmaco). Uso nei bambini e adolescenti Pazienti con funzionalità renale normale   Il dosaggio raccomandato di ZETAMICIN è il seguente: DOSE TOTALE DOSE SINGOLA Prematuri  e  Neonati  a termine fino a 1 setti mana di vita6 mg/kg/giorno 3 mg/kg ogni 12 ore Lattanti  e  Neonati  oltre  1 settimana di vita7,5-9 mg/kg/giorno2,5-3 mg/kg ogni 8 ore oppure  3,75-4,5 mg/kg ogni 12 ore Bambini6-7,5 mg/kg/giorno2-2,5 mg/kg ogni 8 ore oppure 3-3,75 mg/kg ogni 12 ore La durata abituale del trattamento è di 7-14 giorni, benché nelle infezioni complicate possa rendersi necessario un trattamento più prolungato. Sebbene terapie prolungate con ZETAMICIN siano ben tollerate, nei pazienti trattati per periodi superiori a quelli raccomandati si consiglia il controllo delle funzioni renale, vestibolare e uditiva (vedere “Avvertenze e precauzioni”). ZETAMICIN  non  deve  essere  mescolato  nella  stessa  siringa  o  flacone  per fleboclisi con altri farmaci (vedere sezione  “Avvertenze e precauzioni”). Se prende più ZETAMICIN di quanto deve In  caso  di  sovradosaggio  o  di  comparsa  di  reazioni  tossiche,  rivolgersi immediatamente al proprio medico. In tali casi, può essere necessario ricorrere all'emodialisi,  che  consentirà  una  rapida  rimozione  della  netilmicina  dal sangue. La percentuale di rimozione è considerevolmente inferiore con la dialisi peritoneale. Nei neonati possono essere effettuate trasfusioni di sangue. Queste  procedure  sono  particolarmente  importanti  nei  pazienti  con insufficienza renale. Se dimentica di usare ZETAMICIN Non prenda una dose doppia per compensare la dimenticanza della dose. Se interrompe il trattamento con ZETAMICIN i sintomi dell’infezione per cui ha assunto il farmaco potrebbero ricomparire. Se ha qualsiasi dubbio sull’uso di questo medicinale, si rivolga al suo medico o al farmacista. 4.Possibili effetti indesiderati Come  tutti  i  medicinali,  questo  medicinale  può  causare  effetti  indesiderati sebbene non tutte le persone li manifestino. Con l’utilizzo di ZETAMICIN si possono verificare i seguenti effetti indesiderati: -Nefrotossicità.  In  seguito  alla  somministrazione  di  netilmicina  sono  stati talvolta riportati  effetti  indesiderati renali, in genere di tipo lieve, come evidenziato dalla presenza nelle urine di filamenti, cellule o proteine o da un aumento dell’azoto ureico, dell’azoto non proteico o della creatinina sierica, o  dalla diminuita  secrezione  urinaria  (oliguria). T ali  effetti, molto  spesso reversibili, sono più frequenti negli anziani, nei soggetti che hanno sofferto in passato di insufficienza renale e in pazienti trattati per lunghi periodi o con dosi più alte di quelle raccomandate.  -Neurotossicità.  A  differenza  di  altri  aminoglicosidi,  l’incidenza  di  disturbi dell’equilibrio  (vestibolari)  e  dell’udito  (cocleari)  con  ZETAMICIN  è  molto bassa.  Il  disturbo  della  funzione  vestibolare  può  essere  transitorio  e reversibile.  Il  disturbo  cocleare,  riportato  raramente,  è  normalmente irreversibile. T ali effetti sono più frequenti nei soggetti che hanno avuto in passato insufficienza renale ed in pazienti trattati con alte dosi e/o per lunghi periodi.  La  perdita  di  grandi  quantità  di  acqua  (disidratazione),  la contemporanea somministrazione di farmaci ad azione diuretica come acido etacrionico o furosemide, o una precedente esposizione ad altri  farmaci ototossici  costituiscono  altri  fattori  che  possono  aumentare  il  rischio  di ototossicità indotta da aminoglicosidi. I sintomi della ototossicità indotta da aminoglicosidi sono per lo più transitori e possono comprendere sensazione di instabilità, vertigine, tinnito, ronzii nelle orecchie, abbassamento o perdita dell’udito  (ipoacusia)  nell'ambito dei toni alti. Non è mai  stata  riportata sordità totale. Alcuni pazienti con preceden ti manifestazioni ototossiche da altri  aminoglicosidi  sono  stati  trattati  con  ZETAMICIN,  senza  ulteriore risentimento  Il  rischio  di  reazioni  tossiche  è  basso  nei  pazienti  con funzionalità renale normale che non assumono ZETAMICIN a dosi più alte e per periodi più lunghi di quanto raccomandato. 1Altre reazioni raramente osservate e probabilmente correlabili all'impiego della netilmicina sono:  -Eruzione cutanea e lesioni della pelle (esantema). -Prurito, manifestazioni su base allergica o anafilattica. -Alterazioni della sensibilità degli arti o di altre parti del corpo (parestesie). -Patologia  da  raffreddamento,  febbre,  mal  di  testa,  malessere, disorientamento. -Disturbi visivi, depressione, confusione. -Anoressia, vomito, dolori ad dominali, ritenzione dei liquidi, diarrea. -Eccessiva produzione di saliva (scialorrea),  infiammazione della mucosa della bocca (stomatite). -Accelerazione  del  battito  cardiaco  (tachicardia),  bassa  pressione, palpitazioni.  -Aumento del livello di zuccheri nel sangue (glicemia), aumento occasionale dell’enzima che  viene misurato per determinare la presenza o controllare l’evoluzione di malattie dello scheletro e del fegato (fosfatasi alcalina), degli indicatori della funzionalità epatica (SGOT o SGPT) in genere transitorio, talora con aumento lieve delle dimensioni del fegato (epa tomegalia lieve), anormalità dei valori funzionalità epatica, concentrazione di bilirubina nel sangue (bilirubinemia), aumento di potassio, diminuzione di emoglobina, globuli bianchi e piastrine, elevata concentrazione di eosinofili nel sangue (eosinofilia ), diminuita produzione da parte del midollo osseo di cellule del sangue,  in  particolare  globuli  rossi  (anemia),  aumento  del  tempo  di protrombina, sostanza che interviene nel processo di riparazione dei danni ai  vasi  sanguigni,  riduzione  nel  sangue  di  globuli  bianchi  (leucopenia), diminuzione dei granulociti nel sangue (granulocitopenia), elevata quantità di piastrine nel sangue (trombocitosi), grave diminuzione del numero dei granulociti circolanti nel sangue (agranulocitosi) di norma reversibile (vedere “Avvertenze e precauzioni”). Molto raramente, a seguito dell’uso di aminoglicosidi, compresa netilmicina, sono stati riportati casi di grave malattie cutanea indotte da un'allergia ad alcuni farmaci (sindrome di Steven-Johnson e necrolisi tossica epidermica). Sebbene  la  tollerabilità  locale  di ZETAMICIN  sia  in genere  elevata, è  stato riportato un caso occasionale di dolore al sito di iniezione o reazione localizzata. Il rispetto delle istruzioni contenute nel foglio illustrativo riduce il rischio di effetti indesiderati Effetti indesiderati aggiuntivi nei bambini e negli adolescenti Gli effetti indesiderati sopra elencati possono manifestarsi indistintamente sia negli adulti che nei bambini e negli adolescenti. Segnalazione degli effetti indesiderati Se manifesta un qualsiasi effetto indesiderato, compresi quelli non elencati in questo foglio, si rivolga al medico o al farmacista. Lei può inoltre segnalare gli effetti indesiderati direttamente tramite il sistema nazionale di segnalazione all’indirizzo https://www.aifa.gov.it/content/segnalazioni-reazioni .  Segnalando  gli  effetti  indesiderati  lei  può  contribuire  a  fornire  maggiori informazioni sulla sicurezza di questo medicinale. 5.Come conservare ZETAMICIN 1Conservi questo medicinale fuori dalla vista e dalla portata dei bambini. Non usi questo medicinale dopo la data di scadenza che è riportata sulla confezione. La data di scadenza si riferisce all’ultimo giorno di quel mese. Non getti alcun medicinale nell’acqua di scarico e nei rifiuti domestici. Chieda al farmacista come eliminare i medicinali che non utilizza più. Questo aiuterà a proteggere l’ambiente. 6.Contenuto della confezione e altre informazioni Cosa contiene ZETAMICN ZETAMICIN 15 mg/1,5 ml soluzione iniettabile 1 fiala contiene: Principio attivo: netilmicina solfato 22,72 mg (pari a netilmicina anidra 15 mg). Altri componenti:  sodio metabisolfito, sodio solfito anidro, sodio cloruro, acqua per preparazioni iniettabili . ZETAMICIN 50 mg/ml soluzione iniettabile 1 fiala contiene: Principio attivo:  netilmicina solfato 75,75 mg (pari a netilmicina anidra 50 mg). Altri componenti:  sodio metabisolfito, sodio solfito anidro, sodio edetato, sodio solfato anidro, propile p-idrossibenzoato, metile p-idrossibenzoato, acqua per preparazioni iniettabili. ZETAMICIN 100 mg/ml soluzione iniettabile 1 fiala contiene: Principio attivo : netilmicina solfato 151,51 mg (pari a netilmicina anidra 100 mg). Altri componenti : sodio metabisolfito, sodio solfito anidro, sodio edetato, alcool benzilico, acqua per preparazioni iniettabili. ZETAMICIN 150 mg/1,5 ml soluzione iniettabile 1 fiala contiene: Principio attivo : netilmicina solfato 227,26 mg (pari a netilmicina anidra 150 mg). Altri componenti : sodio metabisolfito, sodio solfito anidro, sodio edetato, alcool benzilico, acqua per preparazioni iniettabili. ZETAMICIN 200 mg/2 ml soluzione iniettabile 1 fiala contiene: Principio attivo : netilmicina solfato 303,02 mg (pari a netilmicina anidra 200 mg).  Altri componenti : sodio metabisolfito, sodio solfito anidro, sodio edetato, alcool benzilico, acqua per preparazioni iniettabili. ZETAMICIN 300 mg/3 ml soluzione iniettabile 1 fiala contiene: Principio attivo : netilmicina solfato 454,53 mg (pari a netilmicina anidra 300 mg). Altri componenti : sodio metabisolfito, sodio solfito anidro, sodio edetato, alcool benzilico, acqua per preparazioni iniettabili. Descrizione dell’aspetto di ZETAMICIN e contenuto della confezione Soluzione iniettabile per somministrazione intramuscolare ed endovenosa. ZETAMICIN  15  mg/1,5  ml  soluzione  trasparente  iniettabile.  1  fiala  di  vetro incolore. ZETAMICIN 50 mg/ml soluzione trasparente iniettabile. 1 fiala di vetro incolore. 1ZETAMICIN 100 mg/ml soluzione trasparente iniettabile. 1 fiala di vetro incolore. ZETAMICIN 150 mg/1,5 ml soluzione trasparente iniettabile. 1 fiala di vetro incolore. ZETAMICIN  200  mg/2  ml  soluzione  trasparente  iniettabile.  1  fiala  di  vetro incolore. ZETAMICIN  300  mg/3  ml  soluzione  trasparente  iniettabile.  1  fiala  di  vetro incolore. Titolare dell’autorizzazione all’immissione in commercio  A. Menarini Industrie Farmaceutiche Riunite s.r.l. - Via Sette Santi 3, Firenze. Concessionario per la vendita : Laboratori Guidotti S.p.A. – Pisa Produttore A. Menarini Manufacturing Logistics and Services s.r.l , via Sette Santi, 3 – Firenze (IT). Questo foglio illustrativo è stato aggiornato il  1