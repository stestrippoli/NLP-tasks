 
Direzione Studenti, Didattica 
e Internazionalizzazione 
FRANCESCA MACCARIO 
Dirigente 
 
 
Direzione Studenti, Didattica e Internazionalizzazione 
Politecnico di Torino  - Corso Duca degli Abruzzi 24, 10129 - Torino, Italia 
Tel. +39 011 090 7015 
francesca.maccario@polito.it - www.polito.it 
  
Bando per erogazione del contributo ministeriale per le spese di locazione 
abitativa sostenuta dagli studenti fuori sede  
(attuazione dell’art. 1 comma 580 della legge di bilancio 2023 del 29 
dicembre 2022 n. 197) 
 
LA DIRIGENTE 
 
Visto il Decreto legislativo 14 marzo 2013, n. 33, recante "Riordino della disciplina riguardante 
gli obblighi di pubblicità, trasparenza e diffusione di informazioni da parte delle pubbliche 
amministrazioni", così come modificato dal decreto legislativo del 25 maggio 2016, n. 97 e 
s.m.i.; 
Considerata la Legge 6 novembre 2012, n. 190, recante "Disposizioni per la prevenzione e la 
repressione della corruzione e dell'illegalità nella pubblica amministrazione" e s.m.i.; 
Visto lo Statuto del Politecnico di Torino emanato con D.R. n. 774 del 17 luglio 2019; 
Tenuto conto del Regolamento di Amministrazione e Contabilità del Politecnico di Torino 
emanato con DR n. 1301 del 12 dicembre 2022; 
Visto il Regolamento Studenti del Politecnico di Torino  emanato con D.R. n. 487 del 18 giugno 
2021; 
Vista la legge 30 dicembre 2020, n. 178 “Bilancio di previsione dello Stato per l'anno finanziario 
2021 e bilancio pluriennale per il triennio 2021-2023”, in particolare l’art. 1 commi 526 e 527 
Vista la legge 29 dicembre 2022 n. 197 “Bilancio di previsione dello Stato per l'anno finanziario 
2023 e bilancio pluriennale per il triennio 2023-2025”, in particolare l’art.1 comma 580; 
Vista la comunicazione prot. 0043836 pervenuta dal Ministero dell’Università e della Ricerca in 
data 27 giugno 2023, con oggetto “Contributo per le spese di locazione abitativa sostenute 
dagli studenti fuori sede per l’anno 2023 (art. 1, commi 526 e 527 della legge di bilancio 30 
dicembre 2020, n. 178; art. 1, comma 580 della legge 29 dicembre 2022, n. 197)”, che 
determina le modalità di attuazione di quanto previsto dalla sopracitata legge; 
 
DETERMINA 
 
Art. 1- Caratteristiche delle misure di sostegno e destinatari 
In attuazione di quanto stabilito dall’art. 1 comma 580 della legge di bilancio 2023 del 29 
dicembre 2022 n. 197, il Ministero dell’Università e della Ricerca, per il tramite delle università  
Direzione Studenti, Didattica 
e Internazionalizzazione 
FRANCESCA MACCARIO 
Dirigente 
 
 
Direzione Studenti, Didattica e Internazionalizzazione 
Politecnico di Torino  - Corso Duca degli Abruzzi 24, 10129 - Torino, Italia 
Tel. +39 011 090 7015 
francesca.maccario@polito.it - www.polito.it 
 statali, riconosce a studentesse/studenti fuori sede regolarmente iscritti all’a. a. 2022/2023 un 
contributo per le spese di locazione abitativa, nel rispetto del limite massimo di spesa 
complessivo di 4 milioni di euro. Il contributo erogato agli aventi diritto verrà stabilito dal 
Ministero in rapporto alle risorse sopracitate e al numero complessivo dei soggetti idonei delle 
Università statali presenti sul territorio italiano.  
 
Art. 2- Requisiti di partecipazione 
Il contributo di cui sopra è destinato a studentesse/studenti che lo richiedano nelle modalità 
indicate ai successivi articoli e che siano in possesso di tutti i seguenti requisiti. 
 
2.1 Requisiti di iscrizione 
È necessaria l’iscrizione all’anno accademico 2022/2023, in regola con il versamento della 
contribuzione studentesca, a un Corso di Laurea, Laurea Magistrale/Specialistica, Laurea 
quinquennale o Diploma Universitario, Dottorato di Ricerca o Scuola di Specializzazione presso 
il Politecnico di Torino. 
Non possono partecipare coloro che nel corso dell’anno accademico 2022/2023 hanno 
effettuato la rinuncia agli studi, la sospensione o interruzione della carriera o il trasferimento 
verso un altro Ateneo. 
 
2.2 Requisiti di reddito 
È necessario essere in possesso di un’attestazione ISEE di valore non superiore a 20.000 euro. 
Tale situazione potrà essere attestata, in alternativa, con uno dei seguenti documenti (con le 
modalità indicate al successivo art. 5.1):  
A. ISEE Universitario/Parificato rilevato dall’Ateneo ai fini della richiesta di riduzione della 
contribuzione per l’a.a. 2022/2023; 
B. ISEE Universitario (che si applichi alle prestazioni agevolate per il diritto allo studio 
universitario) rilasciato nel 2023, anche se non utilizzato presso il Politecnico di Torino ai 
fini della richiesta della riduzione della contribuzione per l’a.a. 2022/2023; 
C. ISEE Parificato rilasciato nel 2023, anche se non utilizzato presso il Politecnico di Torino 
ai fini della richiesta della riduzione della contribuzione per l’a.a. 2022/2023; 
D. ISEE Dottorato rilasciato nel 2023, per studentesse/studenti iscritte/i a corsi di Dottorato 
di Ricerca; 
E. ISEE corrente rilasciato nel 2023 (si veda quanto previsto dall’articolo 9 del D.P.C.M. del 
5 dicembre 2013 n. 159). 
Qualora alla scadenza di questo bando sia stata avviata la richiesta di attestazione ISEE, con 
la presentazione della DSU-Dichiarazione Sostitutiva Unica, ma l’attestazione non sia ancora  
Direzione Studenti, Didattica 
e Internazionalizzazione 
FRANCESCA MACCARIO 
Dirigente 
 
 
Direzione Studenti, Didattica e Internazionalizzazione 
Politecnico di Torino  - Corso Duca degli Abruzzi 24, 10129 - Torino, Italia 
Tel. +39 011 090 7015 
francesca.maccario@polito.it - www.polito.it 
 stata rilasciata dall’INPS, sarà sufficiente indicare nell’apposito spazio dell’applicativo di 
presentazione della domanda la data di presentazione della DSU. 
Si precisa che, per studentesse/studenti che hanno presentato richiesta di riduzione della 
contribuzione al Politecnico per l’a.a. 2022/2023 tramite Edisu Piemonte, i dati relativi all’ISEE 
sono stati trasmessi da Edisu Piemonte al Politecnico, che li rende disponibili per l’utilizzo ai fini 
di questo bando.  
L’Ateneo utilizzerà i dati che determinano i requisiti di reddito sopra indicati esclusivamente per 
le finalità di questo bando; coloro che intendono presentare richiesta di riduzione della 
contribuzione per l’a.a 2022/2023 o 2023/2024 devono procedere secondo le disposizioni delle 
relative Guide alla Contribuzione Studentesca.  
 
2.3 Requisiti di residenza 
È necessario essere residente In un luogo diverso rispetto a quello in cui è ubicato l’immobile 
locato.  
 
Art. 3 – Contratto, condizioni e periodo di ammissibilità delle spese sostenute 
Ai fini dell’assegnazione del contributo sono ammessi solo contratti di locazione che presentino 
le seguenti caratteristiche: 
 
3.1 regolare registrazione presso l’Agenzia delle Entrate; 
3.2 la studentessa/lo studente deve essere l’intestatario o uno degli intestatari del 
contratto. In alternativa, il contatto può essere intestato a un parente di primo grado, 
ma il nome della studentessa/studente deve figurare come “fruitore”; 
3.3 l’immobile locato deve trovarsi nel comune in cui ha sede il corso di studi frequentato, 
oppure nei comuni immediatamente confinanti; 
3.4 devono essere state sostenute spese del contratto di locazione relative all’anno 2023. 
 
Qualora nel contratto di locazione non figuri il nominativo della studentessa/dello studente 
richiedente il contributo, sarà necessario allegare ulteriore documentazione atta a dimostrare 
la partecipazione al contratto; l’Ateneo, a suo insindacabile giudizio, si riserva di considerare 
probante tale documentazione. 
Nel caso in cui la studentessa/lo studente prenda alloggio a titolo oneroso presso collegi 
universitari, convitti, residence o istituti religiosi, per il contratto non è richiesta la registrazione 
di cui al punto 3.1, ma il contratto deve rispondere a norma di legge in relazione alla tipologia 
della struttura ospitante e devono essere rispettate le prescrizioni di cui ai precedenti punti 3.2, 
3.3 e 3.4. 
 
Art. 4 – Cause di esclusione  
Direzione Studenti, Didattica 
e Internazionalizzazione 
FRANCESCA MACCARIO 
Dirigente 
 
 
Direzione Studenti, Didattica e Internazionalizzazione 
Politecnico di Torino  - Corso Duca degli Abruzzi 24, 10129 - Torino, Italia 
Tel. +39 011 090 7015 
francesca.maccario@polito.it - www.polito.it 
 Non possono partecipare al presente bando le studentesse/gli studenti che hanno già usufruito 
o sono assegnatari di altri contributi pubblici per l’alloggio per l’a.a. 2022/2023 relativi a spese 
sostenute nell’anno 2023, con ciò intendendosi in generale anche sussidi erogati sotto forma 
di servizio abitativo, non solo sotto forma di contributo economico (ad esempio posto letto 
presso le strutture Edisu o borsa Edisu comprensiva del valore del posto letto). Possono invece 
richiedere il contributo coloro che hanno beneficiato per l’a.a. 2022/2023 della borsa di studio 
Edisu senza il valore del servizio abitativo. 
 
Art. 5 - Presentazione della domanda 
La domanda dovrà essere inviata a partire dall’11 luglio 2023 ed entro e non oltre il 10 agosto 
2023 tramite procedura on-line collegandosi alla propria pagina personale del Portale della 
Didattica (nella sezione Segreteria online – riquadro “Richiesta contributo spese di locazione 
abitativa”).   
Per finalizzare la domanda sarà necessario:  
 
5.1. selezionare la tipologia di attestazione ISEE da utilizzare ai fini della partecipazione 
al bando, compilando gli eventuali campi necessari e caricando gli eventuali 
allegati richiesti; 
5.2. selezionare la tipologia di contratto di locazione, compilando gli eventuali campi 
necessari e caricando gli eventuali allegati richiesti; 
5.3. dichiarare di avere sostenuto spese relative al contratto di locazione nell’anno 
2023; 
5.4. dichiarare di non aver percepito o percepire o essere assegnatario di altro 
contributo pubblico per sostenere i costi di alloggio, per l’anno accademico 
2022/2023 ai sensi dell’art 4 del presente bando; si ricorda che in tale formulazione 
vanno ricompresi anche i sussidi erogati sotto forma di servizio abitativo da parte 
dell’EDISU; 
5.5. dichiarare la condizione di studente fuori sede di cui all’art. 2.3; 
5.6. dichiarare la veridicità di quanto riportato nella domanda. 
 
La domanda verrà respinta qualora venga inviata senza la documentazione sopra 
specificata. 
La chiusura della candidatura on-line equivale all’invio della domanda di partecipazione al 
presente bando e comporta l’accettazione di quanto in esso contenuto. 
È responsabilità della candidata/del candidato verificare la corretta conclusione della 
procedura. 
La studentessa/lo studente riceverà un messaggio di posta elettronica all’account istituzionale 
di conferma dell’invio della domanda. 
  
Direzione Studenti, Didattica 
e Internazionalizzazione 
FRANCESCA MACCARIO 
Dirigente 
 
 
Direzione Studenti, Didattica e Internazionalizzazione 
Politecnico di Torino  - Corso Duca degli Abruzzi 24, 10129 - Torino, Italia 
Tel. +39 011 090 7015 
francesca.maccario@polito.it - www.polito.it 
 Art. 6 – Elenchi aventi diritto 
La Direzione STUDI verificherà il possesso dei requisiti e la correttezza della domanda.  
Qualora quanto dichiarato e allegato in fase d’invio della domanda non sia esaustivo, 
l’Ateneo potrà richiedere l’integrazione della documentazione. 
L’elenco provvisorio delle/degli aventi diritto verrà pubblicato entro il 19 settembre 2023 al 
seguente indirizzo: https://didattica.polito.it/tasse_borse_e_premi/bandi_borse_e_premi.html. 
Le studentesse/gli studenti esclusi da tale elenco provvisorio potranno presentare istanza di 
reclamo entro il 21 settembre 2023 ore 12:00 utilizzando il servizio di supporto “Assistenza 
ticketing”, accedendo alla propria pagina personale e cliccando “Ticket”- Macro argomento: 
“Bando contributo locazione a.a.2022/2023”. 
Coloro che non saranno in possesso dei requisiti, non avranno allegato i documenti richiesti o 
si troveranno nelle causali di esclusione di cui all’art. 4, non saranno ammesse/i alla selezione 
e riceveranno un messaggio di notifica all’indirizzo di posta elettronica istituzionale. 
L’elenco definitivo delle/degli aventi diritto verrà pubblicato entro il 28 settembre 2023 al 
seguente indirizzo: 
https://didattica.polito.it/tasse_borse_e_premi/bandi_borse_e_premi.html. 
Il numero definitivo degli aventi diritto sarà trasmesso al Ministero per l’Università e la Ricerca 
ai fini della successiva determinazione da parte del Ministero stesso dell’importo pro capite da 
riconoscere in rapporto alle risorse disponibili ed al numero complessivo di aventi diritto 
comunicato dai diversi atenei. 
Il contributo sarà assegnato alle/agli aventi diritto sulla base delle risorse assegnate dal 
Ministero direttamente dal Politecnico di Torino. Si precisa che l’ammontare del contributo che 
verrà erogato non è noto al momento dell’emanazione del presente bando e verrà 
comunicato solo successivamente dal Ministero. 
 
Art. 7- Controllo della veridicità delle autocertificazioni 
La domanda di partecipazione al bando è una dichiarazione sostitutiva ai sensi degli artt. 46 
e 47 del D.P.R. 28 dicembre 2000 n. 445, e comporta da parte di chi la sottoscrive la piena 
responsabilità della veridicità delle dichiarazioni rese. Ai sensi dell’art. 76 di tale D.P.R., 
chiunque rilasci dichiarazioni mendaci, difformi o faccia uso di atti falsi è punito ai sensi del 
codice penale e delle leggi speciali in materia. L’autocertificazione può rientrare nel 
campione sottoposto ad accertamento da parte dell’Ateneo.  A tal fine, oltre a poter 
richiedere alla studentessa/allo studente le informazioni che saranno ritenute necessarie, 
potranno essere svolte tutte le indagini opportune presso gli organi e le amministrazioni 
competenti. Se dall’indagine risulteranno dichiarazioni o documenti falsi o contenenti dati falsi, 
sarà revocato ogni beneficio, effettuato il recupero delle somme e si potrà procedere alla 
segnalazione all’Autorità giudiziaria.  
 
Art. 8 - Pagamento del contributo  
Direzione Studenti, Didattica 
e Internazionalizzazione 
FRANCESCA MACCARIO 
Dirigente 
 
 
Direzione Studenti, Didattica e Internazionalizzazione 
Politecnico di Torino  - Corso Duca degli Abruzzi 24, 10129 - Torino, Italia 
Tel. +39 011 090 7015 
francesca.maccario@polito.it - www.polito.it 
 Il contributo sarà erogato secondo la modalità di pagamento indicata dalla studentessa/dallo 
studente nella sua pagina personale del Portale della Didattica (sezione Segreteria on line - 
Tasse e pagamenti, Procedura per l’indicazione della modalità di pagamento con cui 
verranno corrisposti tutti i compensi erogati dall’Ateneo). 
Si precisa che il pagamento verrà effettuato dopo che il Ministero avrà determinato 
l’ammontare delle risorse assegnate al Politecnico di Torino. 
 
Art. 9- Trattamento dei dati personali 
Ai sensi del Regolamento Generale sulla protezione dei dati (Regolamento UE 2016/679) e del 
Codice in materia di protezione dei dati personali (decreto legislativo 30 giugno 2003 n. 196) e 
successive modificazioni il trattamento dei dati personali delle candidate/dei candidati è 
effettuato dal Politecnico di Torino esclusivamente per fini istituzionali e per i fini di trasparenza 
imposti dalla normativa e sarà pertanto improntato ai principi di correttezza, liceità e 
pertinenza ai fini medesimi. L’informativa completa riguardante la modalità di trattamento dei 
dati forniti e i diritti spettanti è visionabile al seguente link https://www.polito.it/privacy.  
 
Art. 10- Accesso agli atti 
L’accesso agli atti è consentito nelle forme previste dalla Legge e secondo quanto previsto 
dal “Regolamento in materia di accesso ai documenti amministrativi ai sensi della Legge n. 
241/1990, accesso civico e accesso civico generalizzato ai sensi del D.lgs. n. 33/2013”. Modalità 
e modulistica per richiedere l’accesso sono riportate nel Regolamento disponibile al link 
https://www.polito.it/ateneo/chi-siamo/statuto-e-regolamenti 
 
Art. 11- Responsabile del Procedimento 
Responsabile del Procedimento per la procedura di cui al presente bando è la Dott.ssa 
Francesca Brazzani. 
 
Art. 12- Disposizioni finali 
Per informazioni utilizzare il servizio di supporto “Assistenza ticketing” accedendo alla propria 
pagina personale e cliccando “Ticket ” - Macro argomento: “Bando contributo locazione 
a.a.2022/2023”. 
 
 
 
LA DIRIGENTE 
Direzione Studenti, Didattica e 
Internazionalizzazione 
Dott.ssa Francesca MACCARIO 
 